---
title: "O autorze"
date: 2025-01-09T17:42:05Z
draft: false
tags: ["projekty", "aktywność"]
---

# Wstępu słów kilka

Chcę, by ta witryna była otwarta na wszelkie konstruktywne tematy, bez względu na ich orientację polityczną lub ideologiczną - w związku z tym wybaczcie, ale na razie nie przedstawię się z imienia.

Od dzieciństwa fascynowała mnie literatura science fiction, przez co do dzisiaj mam silny pociąg do nauki i wyobrażania sobie jej wpływu na nasze życie codzienne, społeczne i kulturowe. 

Szczególnie teraz, w dobie rodzącej się największej transformacji w historii ludzkości, gdy już niebawem po raz pierwszy spotkamy się z SSI - zbudowaną przez ludzi, ale obcą przecież inteligencją, przewyższającą wszystko, na co nas stać, i jeszcze dużo więcej.

Kilka dekad temu, by zdobyć informacje, musiałem biec do biblioteki. Internet to zmienił diametralnie, ale szybko przekształcił się z miejsca pełnego wzniosłych idei w maszynkę do wykorzystywania ludzkich ułomności, by nieliczni mogli się jeszcze bardziej wzbogacać.

Już obecnie, gdy SI jeszcze raczkuje, potrafi diagnozować choroby lepiej niż 99% lekarzy specjalistów. Rodzą się tu ważne i nurtujące pytania:

* Jak długo będę miał pracę i jakie umiejętności będą potrzebne w przyszłości?
* Do czego mam przygotowywać siebie i swoje dzieci w świecie zdominowanym przez SI?
* Jeśli wszystko będzie robić SI przy pomocy robotów, to jaka będzie rola człowieka w społeczeństwie przyszłości?
* Czy ta technologia w końcu wyzwoli ludzkość, czy może jeszcze bardziej ją zniewoli?
* Czy mam się temu procesowi bezczynnie przyglądać, czy może znajdę sposób, by mieć wpływ na zachodzące zmiany i być częścią tej transformacji?

## Cel portalu

Intencją przyświecającą powstaniu tego portalu jest zrzeszenie ludzi, których te pytania nurtują i którzy chcieliby osobiście zatroszczyć się o to, by przyszłość dla naszych dzieci nie była dystopią.

Stawiamy na:
* Wspólne poszukiwanie optymalnych ścieżek rozwoju - zarówno osobistego, jak i grupowego
* Opracowywanie projektów mających realny wpływ na nasze zarobki i życie codzienne
* Nakierowywanie rozwoju SI dla dobra wszystkich ludzi, a nie tylko dla nielicznych najbogatszych

Jeśli ta intencja z Tobą rezonuje - skomentuj, poleć dalej, napisz własny artykuł, bądź aktywny. Jeśli nie zaczniesz działać teraz, w przyszłości możesz żałować, że przespałeś szansę na swój wkład w kształtowanie tej transformacji.