---
title: "Twój własny projekt"
date: 2025-01-26
draft: false
language: "pl"
description: "Twoje miejsce w Internecie prawie bez kosztów"
slug: "twoje-miejsce-w-internecie-prawie-bez-kosztow"
tags: ["SI", "produktywność", "make.com", "modele"]
categories: ["SI", "agenci", "projekty"]
showAuthor: false
showAuthorsBadges: true
authors:
  - "willhack"
---

**Twoje miejsce w internecie bez drogich abonamentów.**

**Obecnie większość ludzi płaci dużo za niewiele.**

Na przestrzeni ostatnich lat Internet został zdominowany przez nowy model biznesowy - subskrypcje. Ma to swoje zalety - bez dużych kosztów wstępnych możesz korzystać z efektów czyjejś pracy. Gdy prowadzisz biznes, wszystko jest w najlepszym porządku - masz koszty przychodu. Jednak jeśli chcesz mieć blog o swoim hobby, stronę promującą twój sposób widzenia świata lub niskobudżetowy startup, chciałbyś zredukować koszty do minimum. Nie jest to dzisiaj łatwe - domenę z hostingiem za pierwszy rok znajdziesz co prawda po taniości, ale po roku dostaniesz fakturę na kilkadziesiąt dolarów. WordPress zainstalujesz jednym kliknięciem w ramach abonamentu, jednak co ciekawsze funkcje wymagają płatnych wtyczek. Email w swojej domenie? Żaden problem - za kilka dolarów miesięcznie już masz (na jedną osobę). Im bardziej jesteś zadowolony z funkcjonalności twojego projektu, tym mniej cieszy się twój portfel. Być lżejszym o kilkaset dolarów miesięcznie nie każdemu przychodzi bez wyrzeczeń. Nie ma przed tym ucieczki? Jeśli lubisz szybko i wygodnie, to niestety nie. Jeśli jednak chciałbyś poświęcić trochę czasu, możesz zredukować koszty prawie do zera, przy okazji wiele się nauczyć i otworzyć sobie drogę do dalszego rozwoju projektu. Gotów na przygodę? Zaczynajmy:

## Przewodnik SI
Nie będę cię prowadził krok po kroku w każdej czynności. Po pierwsze, ten artykuł nie miałby końca, a po drugie nie ma takiej potrzeby - [https://deepseek.com](https://deepseek.com) odpowie za darmo na każde twoje pytanie. Trochę czasu minie zanim zrozumiesz, jak działa sztuczny umysł i jak formułować pytania, by uzyskać odpowiedź jakiej szukasz, ale gdy już się nauczysz, pozyskasz potężnego pomocnika niczym legendarnego dżina z butelki. Jedynie wskażę ci kierunek poszukiwań. Są oczywiście inne darmowe SI, jednak z open source - jedynego sensownego kierunku rozwoju oprogramowania - Deepseek jak na razie jest królem.

## Domena w zasięgu ręki
Jak już wspomniałem, wszyscy chcą ci dać domenę "za darmo" (na rok, a potem domena+hosting+ssl+email+backup…itp). Jeśli trochę poszukasz, znajdziesz inne rozwiązania. Nie namawiam do niczego, możesz szukać na własną rękę, możesz też użyć [https://www.alibabacloud.com/en/domain](https://www.alibabacloud.com/en/domain). Tam domenę, na przykład mojehobby.top, dostaniesz za 1,69 dolara, a przedłużenie za 4,59 dolara. Tanio? Tanio. Chciałbyś, by twoja domena była dostępna na całym świecie bez czekania minutami? CDN [https://cloudflare.com](https://cloudflare.com) umożliwia ci podpięcie zarejestrowanej domeny za darmo.

## Profesjonalny email
Gdy już jesteś ze swoją domeną na Cloudflare, możesz użyć kilku ciekawych narzędzi, jak przekierowywanie maili. Zapewne masz już konto Google, możesz więc przekierować maile [ja@mojehobby.top](mailto:ja@mojehobby.top) na [ja@gmail.com](mailto:ja@gmail.com). Żeby odpowiadać na maile ze swojej domeny, musisz na [ja@gmail.com](mailto:ja@gmail.com) dodać alias SMTP. Pomoże ci w tym [https://mailersend.net](https://mailersend.net). Teraz możesz konfigurować wiele kont, np. [support@mojehobby.top](mailto:support@mojehobby.top).

## Nowoczesne oprogramowanie
Najpopularniejszym i najłatwiejszym jest WordPress. Leciwy staruszek wymaga jednak sporych zasobów do działania: hosting, płatne wtyczki. Jest ciężki i powolny. Możesz zrobić ze swojej strony ferrari, ale znowu przy pomocy drogich wtyczek. Możesz też użyć alternatyw. Dla landing page najłatwiej jest użyć SI do jej stworzenia. Do większych zadań jest kilka ciekawych projektów jak Astra, Vue, Gohugo i inne. Ten blog jest zrobiony przy użyciu [https://gohugo.io](https://gohugo.io). Niestety zapoznanie się z oprogramowaniem wymaga trochę czasu, ale gdy już to zrobisz, twój projekt będzie błyszczał bez wydania jednego centa:

{{< figure src="gallery/mobile.webp" >}}
## Darmowy hosting
Projekty bez PHP, jak na przykład mój Gohugo, można hostować za darmo w wielu miejscach z szybkim dostępem: Github Pages, Cloudflare Pages, Netlify, Firebase. Jeśli projekt jest na GitHubie, przeniesienie go z jednego hostingu na drugi trwa minuty.

## Grafiki i multimedia
Tu też każdy ma swoje preferencje. Ja do pisania promptów używam darmowego konta Claude Sonnet 3.5 - świetnie mu to wychodzi. Gotowego prompta do wytworzenia grafiki wklejam w darmowy Google FX. Ta para dla mnie działa świetnie.

## Silnik innowacji
Jeśli chcesz mieć pełną kontrolę nad kodem, polecam VSCode z Cline lub jego forkiem RooCode. VSCode nawet nie musisz instalować - Google udostępnia hosting. Do obsługi wystarczy nawet tani tablet z internetem. Z telefonu niestety się nie da - próbowałem - nic nie zrobisz w sensownym czasie. W Cline podpinasz API Deepseek. W RooCode możesz za 10 dolarów miesięcznie wykupić abonament dla Sonnet 3.5 w GitHub Copilot i używać bez ograniczeń. Znowu chwilę potrwa zanim się z nimi oswoisz, ale potem ogranicza cię w tworzeniu tylko twoja wyobraźnia 😉

## Automatyzacja procesów
Postowanie na media społecznościowe to uciążliwa praca. Na szczęście można ją zlecić maszynom. [https://make.com](https://make.com) za darmo wykona ci 1000 procesów miesięcznie (na jednym koncie 😉)

Mam nadzieję, że nie przestraszysz się całej tej nowej wiedzy, którą musisz posiąść, by kontynuować. W erze pomocników SI nie jest to takie straszne. W zamian zyskasz wolność wyrażania siebie bez kosztowych kajdan. Warto? Warto.

Jeśli lubisz pisać w tematykach, z którymi jest mój projekt związany, a nie chce ci się zagłębiać w technologiczne voodoo, możesz nawiązać ze mną kontakt i postować w moim projekcie. Zrobimy ci automat, by twoje posty umieszczały się na twoich mediach społecznościowych.
